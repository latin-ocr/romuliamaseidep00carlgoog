21

 

optime providi), ne quid detrimenti me absente patiamini. Cupio enim
vos vestraque omnia conservare itemque defendere. Praeterea tantam
spem et fiduciam in vestra omnium· fide vestrisque armis posui et
collocavi, ut me absente ab inimicis aliquod incommodum in regno
isto non sit timendum. De me antem, obsecro, timere desinite, si in·
juste nemini bellum intuli, nullum offendi et nisi lacessitus eontra aliquem
arma sumpsi, si omnia mea consilia, omnes cogitationes semper ad deum
immortalem, quem mihi propitium esse confido, retuli, spel-avique ac sple-
rare debeo, illum pro eo mihi, acmereor, gratiam relaturum. Si quid vero
adversi contigerit, aequo animo paratoque patiar. Nolite quoque, nolite,
inquam, existimare, viri optimi, quod ego sim tam ferus ferensque, qui
lacrimis amantissimae uxoris non movear, qui dulcissimi filioli mei
amplexu non oblecter, qui vestrum omnium preces non audiam et
totins regni moerorem non intelligam. Haec atque alia ante oculos
assidue versantur et moneor hisce rebus, ita tamen, ut dignitati meae
et communi christianae rei publicae utilitate studeam. Quare, egregii
viri, parcite jam lacrimis et maerorem deponite circumspiciteque, quan·
tae rei publicae christianae incumbunt procellae et tempestates, nisi
ego occurram, non enim solum de statu meo, sed de religione deque
communi omnium salute cogitandum est atque providendum, ut meo
labore, consiliis, opibus afflictam Italiam imprimis sublevem, pacem
inter principes christianos (si ulla ratione fieri poterit) componam,
furorem, maledicta ac libidines multorum, qui mihi et honori meo
detrahunt, reprimam, meque et dignitatem meam ab invidis conservem,
vosque a bello et impetu hostium, quod facile vestra ope fieri poterit,
defendam.

Quae quidem omnia per meam in Italiam profectionem optime,
ιιι statim vobis ostendam, fieri poterunt. Tria igitur sunt maxima, ’
quae me cogunt et impellunt, ιιι in Italiam trajiciam. Ardor religio-
nis tnendae, desiderium clementia et magnanimitate in afflictis urbibus
utendi, honoris et dignitatis meae conservandae ac pacis inter princi-
pes christianos componendae cupido. Quae omnia ita mihi curanda
sunt, ut me non natum ad otium et quietem, sed ad labores et vigi-
lias et communem omnium utilitatem esse putem. Nec propterea me
a Deo optimo maximo ad tantum imperium arbitror evectum, ut reli-
gionem ejus negligam ac mores hominum, qui jam diu collapsi jacent,
contemnam, sed nt illam confirmem, hos vero instaurem. Videtis enim,
ut quotidie religio christiana minuitur, ut leges ab antiquis pati-ihm
traditae ceteraeque virtutes pro nihilo habeantur. Multi enim veterem
illam simplieitatem in fraudem, probitatem in nequitiam, liberalitatem

