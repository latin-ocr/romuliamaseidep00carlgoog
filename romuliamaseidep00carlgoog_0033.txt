17

 

qnos ille iniquissimo dominatu oppressos per LXXX jam plns annos
probris, dedecore, contumeliis affecit, duris atque intolerandis imperiis
afflixit, omni denique crudelitatis genere laceravit, a miserabili nunc
atque diuturna servitute vindicentur? Et quod est certius hujus pacis
propositum, cui et suscipiendae in Turcas expeditionis et christianorum
liberationis causa subscripta est? Et quae te alia, caesar, causa ex
ultimis terris in Italiam evocavit, nisi ut pace rei publicae reddita
invictos exercitus tuos contra tetram illam et efferatam sanguine
nostro beluam converteres ac suam Pannoniae, suam Graeciae, suam
tot christianorum nobilissimis populis libertatem redderes? O dulcis
recipientibus libertas, reddenti gloriosa! Illi ad te, caesar, ex floren-
tium olim urbium ruinis et cadaveribus, squalore et foedo corporis
habitu obsiti, macie ac pallore perempti supplices manus tendunt,
tuum sibi promissum toties vatum praedictionibus ac divinis oraculis
nomen, tuam fidem, tuam misericordiam taciti. ac metu compressis
vocibus implorant: aut per te nunc se libertatem consecuturos aut
perpetuis durissimae servitutis miseriis damnatos intelligunt. Neque
vero dubitant, quin voluntati votisque tuis certissima sit victoria re-
sponsura. Ex fama enim ipsa, quae, quin quo velit pervadat, nullis
potest minis terreri, nullo proposito metu aut poena coerceri, satis jam
cognoscunt, te virtute, autoritate, felicitate, bellicis atque imperatoriis
artibus, non solum aequalibus tuis omnibus anteponendum, sed cum
praestantissimis maximis superiorum aetatum imperatoribus comparan-
dum3 illo vero, cui nunc serviunt, impio atque impotente domino,
adjunctis praesertim ad opes tuas sociorum auxiliis, classium, commea·-
tuum apparatu, copiarum etiam magnitudine minime inferiorem ‚ robore
vero longo intervallo superiorem futurum intelligunt. Quamobrem, si
eorum aliquando locorum vel extremas oras ac litora attigeris, conti-
nere se non poterunt, quin se ultro ad te cum conjugibus ac liberis
effundant. Atque haec, caesar, populorum tibi ratio nomen ‚tuum
immortalitati consecrabit. Sed non his tamen est finibus gloria tua
circumscripta. Speramus enim (et quae potest esse de tam excellenti
virtute tua tantaque apud summum Deum gratia vana hominum ex-
spectatiO, aut quae non est tam multis ac minime inter se discrepan—
tibus· vatum responsis fides habenda ?) te, inquam, speratim universae
Europae imperiis constitutis in Asiam fugientium ac susorum hostium
reliquias persecuturum. Ac muln jam tempus illud cogitatione com·
plectuntur, quo Hierosolimam ingressus sanctissimum illud monumen-
tum venerabundus osculabeoe, in quo membra sua condi voluit, qui
per mortem suam ad aeternam vitam nobis aditum patefecit. Atque

2

