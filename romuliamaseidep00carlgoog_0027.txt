2'3,

 

Ut autem haec omnia diligentius et tutius facere possim, cupio
etiam cum maxima regni mei et opum jactura pacem cum principibus
christianis componere atque firmare. Speroque meo labore magnas
controversias dirimere et totam Italiam miseriis ac metu liberare, si
qua hominum aequitate res ad otium deduci poterit. Verum enim vero
spem habeo maximam, me haec omnia ingenii mei facilitate peractu-
rum. Quamobrem haud dubito, quin Deus suae religionis misertus
hac mea in Italiam profectione illud, quod mihi maxime est in opta-
tis, non solum praestet, ut pax inter universos christianae religionis
reges atque principes ineatur, verum, ut me ipso auctore consociatis
omnium armis in Turcas transmittatur, quo et pristina christianae
religionis jura recuperentur et illa pro viribus etiam atque etiam pro-
pagetur.

Quare vos hortor, viri optimi, ne meum hunc a vobis discessum
aegre feratis, quinimmo meam vobis ante oculos virtutem diligen-
tiamque proponatis, factum totiens cum hostibus potentissimis et invic-
tissimis periculum, quos armatos totiens superavi. Magnum mihi, uti
hactenus fuit, a Deo spero praesidium, magna vis est conscientiae, et
etiam in nobis is animus est, ut non modo inimicos non timeamus,
sed impios ultro lacessamus. Quare illud perficiam, opinor, ut ea,
quae gessi, tuear atque ornem et, si qua est invidia in conservando
regno meo et amplificando, suscepta laedat invidos, mihi vero pluri·
mum prosit ad gloriam sempiternam. Vos igitur, viri Hispani, de me
timere desinite et vestra unanimes mecum defendite. Nam ut perpe·
tuo in pace esse possitis, quam diligentissime providebo curaboque,
ut longe lateque imperium nostrum cum summa nostri nominis gloria
augeatur. Et sicuti ex discessu meo maestos et tristes vos esse con-
s‘pici0, ita‘sspem, composita inter christianos omnes pace atque concor-
dia ac debellatis impiis Turcarum copiis terra marique me maxima cum
laetitia et exsultatione triumphantem accipietis.

