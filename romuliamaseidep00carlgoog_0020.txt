16

 

Alia vere exstiterat labes ac certissima religionis corruptela,
qnae si invaluisset, non illa quidem mortali huic et caducae vitae
periculum creasset, sed animos aeternis ac diris cruciatibus damnasset.
Dissidentibus enim de imperio principibus atque ita, ut fit, in maxi·
mis bellis aliud curantibus, quae clam ante obrepserat, jam se effe-
rebat atque ostentabat scelerata illa nefariorum hominum factio, quae
vetere ac divina lege aut abrogata aut depravata, inexpiabili introducta
voluptatum ac libidinum licentia, imperitam multitudinem a vera pie·
tate ac legis comprobata et sancita observatione avertebat. Atque
hae quidem 'cum bello in re publica pestes atque intoleranda conflu-
xerant mala, quae pacis tranquillitas aut jam compressit aut sola certe
in posterum poterit compescere ac propulsare. Itaque cum primum
de pace agitari coeptum est, ipsam fere pacis spem et agrorum ino-
pinata fertilitas et summa coeli salubritas consecuta est. Insolentem
vero in nestris discordiis ac terribilem hostem , in pace atque otio
segnem ac timidum, unus hic de pace rumor a Viennae ante moeni·
bus repulsum adegit, ut e Pannonia, quo ante milites in hiberna
deduxerat, in Thraciam ac Bisantium suum illum infelicissime nunc
omnia conatum exercitum reportaret. Jam vero improbi ac sce·
letati impiarum conjurationum duces et autores, quo tandem animo,
quam fracto et debilitato accipient rem publicam convenisse, fore
jam legibus ac judiciis locum 'ac sibi aut statim a pristino furore
atque amentia mentem revocandam, aut gravissimas vecordiae ac per·-
tinaciae suae poenas subeundas! Ο faustam et diu optatam pacem,

per quam non sensu tantum ac voluntate conjungimur, sed respiramus
etiam ac reviviscimus! Et quales jam constitutae et confirmatae fruc-

qne non salutem tantum perpetuam ac a molestiis vacationem, sed
felicitatem etiam ac certissimam hodierna pax nobis gloriam pollicetur?
Mitto perspicua illa et quae pacem semper non aliter, quam umbra
corpus, bona consectantur, tranquillam civitatum · libertatem, agrorum
ubertatem, sobolis propagationem, libera ac tuta populorum commercia,
mittoque, quae bellicis furoribus perculsa ac prostrata jacebant, se
efferent et erigent litterarum atque ingenuarum artium studia, quorum
est cultus et bene constitutis civitatibus et optimo cuique principi
maxime honestus et necessarius, ac vigebit pacis comesi, otii socia
eloquentia. Sed haec et alia multa praetereo, non quia maxime expe·
tenda non sint, sed quia in promptu sunt ac prima se pacis utilitates
intuentibus offerunt. Quae potest autem major nostro saeculo felicitas
contingere, quam si eae, quas paulo ante nominavi, imperii nostri
partes e diri saevique hostis manibus extorqueantur? atque ii populi,

 

