10

 

ad corporis animique munera obeunda bona valetudo dicitur atque ea
quatuor, quibus imprimis vitalis ipsa vis alitur ac fovetur, humorum
consensu et amicitia conservatur, per eorundem vero pugnam et quasi
tumultum variis ac plerumque perniciosis morborum generibus affligi-
tur et evertitur. Quid dicam de fortunis, quae non tantum in bonis
ducuntur, sed ex communi etiam usu loquendi solae sibi bonorum
nomen vindicant? Illae quidem salvo jure ac justitia, quae sunt
humanae societatis vincula, id est vigente hominum pace et concordia,
salvae unicuique et incolumes esse possunt. Quod si plus sibi homi-
nes appetant, quam humanae conjunctionis jus, cujus omnis ex pace
est orta ratio, patiatur, id unum certe in causa est, ut saepissime
illinc aliena invadendi cupiditate incitatis, hinc justa in suis retinendis
ira inflammatis dissidentium partium animis agi ac rapi omnia, urbes
et agros vastari, sacra et profana violari, suas cujusque opes, impe·
rium, honestatem, caput etiam ipsum in periculum et discrimen vocari
videamus. Quod si minus ex his,· quas praesertim tam breviter colle-
gimus, rationibus, summa ac plane divina pacis utilitas ac dignitas
deprehenderetur, non eam credo nobis sapientissimorum sententiae
comprobarent. Atqui e Graecis quendam clarum sapientiae laude
hominem carminibus vaticinatum ferunt, quae in rerum natura totoque
mundo constarent, quaeque moverentur, amicitia contrahi, discordia
dissipari. Exime, alius inquit, ex rerum natura consensionem et
benevolentiam, nec domus ulla nec urbs stare poterit nec agri quidem
cultus permanebit. E poetarum vero numero sunt, qui pacem bono-
rum custodem, hominum altricem, qui justitiae sororem, qui almam,
qui rerum omnium jucundissimam appellant. Sed horum fortassis testi-
monia minus ponderis habere videantur, qui iis vixere temporibus
quibus nondum verae sapientiae hominibus lumen affulserat. Sed quid
sanctissimi ac religiosissimi viri, pietatis nostrae locupletissimi autores?
An non hi dignissimi sunt, quorum omnis divinitus emissa in homi-
num aures vox pro oraculis habeatur? Atque ex his quidem, ne
omnes nominem, Paulus, religionis nostrae firmissimum columen, Augu-
stinus, AmbrosiuS, Hieronymus, Gregorius, quos honoris ac venerationis
causa nomin0, uno consensu atque una et eadem voce, quoties pacem
summe salutare atque ex omnibus maxime expetendum bonum esse
praedicant et ad eam inprimis amplexandam adhortantur! Pacem, in-

quiunt, sequimini, sine qua nemo deum videbit. Pacem qui accipit, ῃ

teneat, qui perdidit, repetat, qui amisit, exquirat. Abdicatos et ex-
heredes dei filios, qui pacem aspernantur, appellant3 iidem ven-
turam ad eum nunquam dci haereditatem, qui non observet pacis

 

