8

 

praedicarem. Quod sane munus, non quia aut ingenio aut ulla
dicendi copia ac vi confiderem, sed eam unam ob causam a me sus-
ceptum, quod quae ιιι mihi, pater sanctissime, imperasses, recusare
nefas atque impium esse ducerem: jam patris summi, filii atque almi
spiritus auspiciis fretus aggrediar ac primum quidem, dum pro tem-
pore brevius‚ pro facultatis in dicendo meae tenuitate submissius,
quam et tantae rei dignitas ac magnitudo et hujus concessus ampli-
tudo ac celebritas postulat, de pace ac de hodierna maxime pace
verba faci0, te, pontifex maxime, te, imperator augustissime, oro atque
obtestor, ut actionis meae cursum divinitatis ac maJestaus vestrae
aura prosequamini. Vos etiam obsecro, patres amplissimi, ut me
attente ac benigne auscultetis.

De pace attentius cogitanti cnm tam ingens ac multiplex se
mihi materies offerat, ut non tam copiam, quam in dicendo modum
quaerendum intelligam, ipsa mihi quam facillime ratio persuadet, quae
in rerum natura constant bona pulchraque, omnia pacis· ipsius vi ac
potestate contineri atque hanc ab initio e divina mente ac sapientia
exstitisse, quae universi compagem, quem mundum dicimus, stabili
partium societate mutuoque nisu tueretur. Etenim si rerum inter se
diversarum consensio ipsa universitatem, id est immutabilem ac sem-
piternum efficientium causarum et effectorum omnium ordinem con-
servat, aut eam ipsam consensionem aliud esse, quam pacem, statuen-
dum est, aut, si ea pax est, cunctarum certe rerum conservatio uni
huic accepta pulcherrimae atque optimae divinorum operum custodi
suerit referenda. Nihil profecto quicquam possumus fingere animis,
cogitatione, aut oculis pulchrius ac utilius comprehendere, quam coele·
stium sit terrestriumque ac humanarum rerum aequabilitas, ordo et
constantia atque hanc tantam, tam admirabilem ac prope infinitam
pulchritudinem et utilitatem, quae res alia potuit efficere, quam con·
sensionis et efficaciae vis, quam pacem appellamus, divina providentia
ac divino spiritu, mundi (ut ita dixerim) corpori ejusque singulis
membris infusa et admixta, quod sane nemo dubitarit, nisi qui ant
illud supremum igneis orbibus distinctum et ornatum Dei summi bene-
ficium aut harum, quas animantes incolunt, sedium molem aut po·
stremo animorum aut animantis naturae vigorem, sensum, motum neque
oculis cernere neque possit mente ant intelligentia consequi. Quid
enim in his non ordinem locumque suum obtinet? non certos ratesque
motus ciet aeternae pacis inviolabili lege? Intueamur summum illum
et amplissimum coeli ambitum atque inhaerentia ei sidera motumque
ejus omnem ac perpetuam conversionem, intueamur illos, quae errantes

