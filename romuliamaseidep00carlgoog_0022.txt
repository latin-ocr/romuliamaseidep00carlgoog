18

 

inde in Italiam cum victoria et triumpho reversus in hujus sanctissimi
patris conspectu pro tam ingentibus ac tam feliciter gestis rebus Deo
nuncupata vota persolves. Qua te hic ipse pontifex maximus, qui
nunc verae ac solidae gloriae iter ingredientem tanto te amore et cha-
ritate prosequitur, gratulatione excipiet? Quis vero ex hac augustis-
sima sacrosanctorum hominum et illustrium principum corona cum te
intuebitur, non innumerabiles victorias tuas atque incredibiles prope
maximarum rerum eventus obstupescet? Quis gaudii tibi sui certis-
sima signa non voce solum ac plausibus, sed ipsis etiam prae gaudio
effusis lacrimis non impertietur? O exspectati temporis felicitas,
o beati, qui maximis periculis ac malis defuncti ad hodiernae sunt
pacis laetitiam reservati! Quanto vero beatiores, qui ea bonorum
summa, quam haec ipsa confecerit pair, perfruentur! Sed quoniam
hic hodiernus dies et imminentes calamitates depulit et ad optimam
nos in posterum spem, erexit, Deo optimo maximo primum, a cujus
est numine ac benignitate pax profecta, deinde summis rei publicae
principibus, qui e coelo precibus evocatam ac suis conceptam divini-
tus animis tam liberaliter cum ceteris communicarunt, ea, quam ora-
tione consequi possumus grati animi pietate, sunt gratiae nobis agen·
dae. Agnoscimus, J esu Christe, summi patris fili, tuam in populum
tuum clementiam et adoramus. Tu proprio primum nutu atque im·
mensa ductus benignitate, almae deinde tuae parentis reliquorumque
coelitum deprecationibus exoratus in difficillimis atque angustissimis
temporibus pestem a nobis ac perniciem depulisti. Tu saevi et im·
manis hostis accensas in fana tua ac tecta nostra faces exstinxisti3
tuae denique mentis serenitas diuturni erroris 'nostri caliginem dispulit
ac dissipavit.

Tibi vero, Clemens, pontifex maxime, quas universa Christi
respublica, fidei ac pietati tuae credita ac commissa, gratias habeat,
cujus semper animus pacis studio atque amore flagravit, qui, dum per
maximas rerum ac temporum difficultates mente fideque optima ad
pacem contendis, vitam tuam devoveris atque in certissima pericula
caput conjeceris. Tua certe nos prudentia, tuum istius altissimae
mentis consilium, tua animorum pertractandorum peritia, tua denique
tolerantia ac patientia hodiernae nos pacis compotes fecit. Valuerunt
illae repetitae toties supplicationes tuae, vota concepta ac nuncupat&
caste ac pie susceptae precationes, effusae toties, quarum istae arae
ac sanctissimi foci testes suut, pacis desiderio lacrimae valuerunt.

Tuam vero, caesar, imperator omnium optime atque invictissime,
magisne animi magnitudinem, bonitatem ac mansuetudinem praedicemus,

