Pacem, Clemens pontifex maxime, Carole imperator invicte,
patres amplissimi, principes fortissimi ac generosissimi, legati viri
lectissimi, augustam et sanctam pacem, e Dei summi civitate electoque
ejus populo caeco opinionis errore jam pridem ejectam ac per tot
ante annos christianis omnibus optatam semper, vix unquam speratam,
a mente spirituque divine, a coelo hodierno die demissam, gratulabundi
excipimus et veneramur. Effectum tandem est tua, pontifex maxime,
pietate et sapientia, tua, caesar, clementia et aequitate, principum ae
rerum publicarum facilitate atque humanitate, ut a maximis miseriis
et calamitatibus universae christianae rei publicae liceat respirare ac,
si pace quovis tempore nihil melius aut optabilius ducimus, quam
jucunda et illustris ea nobis pax esse debet! In qua sola fuit post
innumerabilia aetatis nostrae mala atque ingentium malorum turbulen-
tissimas tempestates salutis et tranquillitatis spes reponenda! Quae
quoniam pax non nisi afflictis ac prope perditis rebus a Deo optimo
maximo potuit impetrari, re quidem vera judicandum est, illum ipsum
rerum omnium opificem et conditorem Deum populi sui licentiam
gravissimis animadversionibus coemere voluisse, ejusdem vero in
minime dubiam perniciem labentis misericorditer ad salutaria consilia
mentem convertisse, ut cum, quae ipsius esset in puniendo severitas,
in miserando facilitas, maxime perspicuis eventorum indiciis cognitum
et perspectum haberemus, a pravis cogitationibus om nique fraudum
genere ad rectas honestasque rationes animum revocantes et ipsum
verum atque unicum Deum sanctius et purius coleremus ac tum
demum maximis periculis liberati perpetua in posterum pace atque
otio frueremur. Merito itaque hunc, tu pater beatissime, diem, sanc-
tissimum hunc atque optatissimum diem, qui et finem adversarum et
secundarum rerum nobis initium attulisset, apparatissima supplicatione
decoratum, summorum sacerdotum, principum ac legatorum frequentia
celebratum, et vero una cum caesare divinis ceremoniis praesidente,
hymnis, cantibus, precationibus nobilitatum, illustratum, sanctitum
voluisti idemque mihi imperasti, ut, qua accomodatissima possem ,
oratione hodiernum supremi dei beneficium ac mirificam clementiam

