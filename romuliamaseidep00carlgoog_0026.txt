22

 

in luxum convertere, apud plerosque,· quorum probatissimis exemplis
formari atque componi ceteri deberent, aut nullus aut certe exiguus
Dei cultus est, nulla ratio, nullum bene vivendi institutum, nullus
pudor, nulla modestia. ,J ustitia vel in odium vel in gratiam declinavit.
Pietas in contemptum vel in superstitionem paene mutata est palam-
que hisce rebus {omnibus peccatur sic, ut saepenumero virtus probis
viris vitio vertatur, vitia vero ab improbis loco virtutum haberi
soleant ; quotidie ergo in religione haereses pullulant: sic Christi pietas
minuitur. Hi mihi morbi sanandi, haec vulnera curanda sunt, luxus
cohibendus, modus ponendus ambitioni, compescendae indomitae et
effrenatae libidines, aviditati et sceleratae cupidini terminus praefigen-
dus est, haereses tollendae et amputandae, ne longius malum hoc et
virus interachristianos serpat. Haec et id genus alia me inducunt,
impellunt et urgent, ut omnino in Italiam proficiscar, ubi haec com·
modius auxilio, ope et consilio Clementis, pontificis maximi, et sacratis·
simorum patrum, corrigi et [sanari poterunt, et religionem ipsam ad
normam et regulam antiquorum patrum redigi posse confido. Debeo
enim religionem ipsam omnibus anteferre eamque a perfidis et scele-
ratis hominibus protegere, cum me propterea Deus optimus maximus
ad tantum imperium evexerit ac tantas victorias praestiterit, ut eam
tuear atque defendam et ejus in terris vicarium non solum in Petri
solio et ejus patrimonio conservem, sed ampliorem et illustriorem
reddam.

Quod autem mihi secundo loco proposueram, miserae et afflictae
per tot annos Italiae succurrendum est3 miseret enim me illiusque
vicem doleo ac queror tot caesorum hominum milia, quorum cadaveri·
bus et contecti ,sunt campi et retardati fluviorum cursus eorumque
cruore superum mare et inferum quasi quadam purpura infectum· est.
Urbes direptae, oppida incensa, omnia deleta et prostrata jacent.
Danda est igitur mihi opera, ut urbes Italiae restaurentur, bellum
amoveatur, possessiones et praedia, quae a militibus injuste possessa
sunt, illis reddantur, quibus abstracta fuerunt, damna, quae populi
passi sunt, resarciantur, omnia ad pristinum vigorem et cult-um restitu-
antur. Quae omnia faciam. Ita Deus mihi secundo foveat numine et
me incolumem {in Italiam} pervenire concedat. Urbi quoqe Romae
succurrendum est,}quae a nostris militibus me inscio et absente direpta
et omnibus opibus ac fortunis spoliata fuit, quo facinore testor
Deum optimum maximum nil mihi molestius aut acerbius accidere
potuit. Qui si ad eam incolumem pervenero, dabo operam, ut amissae
opes, quam maxime fieri poterit, reparentur.

 

 

