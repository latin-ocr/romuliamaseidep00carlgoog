19

 

an vero pietatem admiremur ‘2 Tu quidem propensam semper ad pa-
cem et concordiam voluntatem prae te tulisti. Tuus vero iste magni
et excelsi animi vigor turbulentissimis temporibus nulli, neque homini,
neque animi perturbationi, neque fortunae succubuit. Ac cum multa,
gravissimis potentium inimicorum injuriis lacessitus, justa ac necessaria
etiam bella susceperis et summa celeritate confeceris, eas, quas tibi
victrix prope ipsa veritas et caue ae tuae aequitas detulere victorias,
quae sine magna christiani populi jactura contingere non potuerunt,
tristes ac luctuosas putasti, neque id vultu tantum ac verbis, sed
lacrimis etiam es et obsoleto vestitu testificatus. Tu maxima regna,
tu vitam ipsam iis hominibus, quos tuae potestati victoria subjecerat,
condonasti, atque eorum existimasti bellorum bellandique cupiditatem
non armis et imperio comprimendam, sed liberalitate et animi modera-
· tione restinguendam. Ubi vero prima pacis emicuit spes, ejus tu spei
quasi scintillam non legationibus tantum et cohortationibus, sed tui
etiam adventus celeritate inflammasti. Atque haec quidem inusitatae
ac omnibus saeculis inauditae magnitudinis et lenitatis documenta
fuerunt. Ad tuae vero pietatis laudem quis jam potest cumulus - acce-
dere ? Tu cum ovans in hane florentissimam urbem cum ingenti
omnium plausu et exsultatione intrasses, hunc sanctissimum patrem,
qui te jure ac merito ardentissime amat, ad ejus pedes prostratus
adorasti. Christi legatum ac tuum ac totius rei publicae parentem
gravissima et majestatis plenissima oratione agnovisti ac deinde ad
eum ornandum et honestandum non voluntatem solum, sed tuas etiam
opes contulisti, ac, ut universi hodierna pace frueremur, ad ipsius
studia et autoritatem curam, vigilias, laborem, omnium denique animi
contentionem adjunxisti. Magnas tu quidem, caesar, ante hoc tempus
es adeptus victorias, majores et clariores ac tibi etiam ipsi optabiliores
a Deo promissas ac paratas intelligimus, ac vigebunt illae quidem
multorum saeculorum memoria, sed mihi crede, mansuetudinis, clemen-
tiae, pietatis, aequitatis tuae famam ad aeternitatem, quantum in se
fuerit, omnis posteritas propagabit. Quodsi (quod futurum minime
dubitamus) ad pacem tuendam, conservandam, am plificandam consilia
opesque tuae cum summi pontificis autoritate et dignitate perpetuo
consenserint, facile judicare potes, quantam sis ex conservata pace
gloriam consecuturus, cui tanta hodie ex parta, quantum exspectare et
excipere potuisti, ab universa republica facta sit gratulatio.

HABITA BONONIAE CALENDIS
JANUARII M. D. XXX.

 

 

